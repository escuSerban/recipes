Ingrediente 
Tarta fina cu mere si crema de migdale
1 aluat foietaj
Crema de migdale
55 gr migdale fara coaja macinate marunt
55 gr zahar pudra
55 gr unt la temp. camerei
1/4 baton vanilie (sau 1/4 lingurita pasta de vanilie)
1 lingura brandy de mere
10 gr faina alba
1 ou
Umplutura de mere
3 mere Golden Delicious
40 gr unt
40 gr zahar (folositi un plic de zahar vanilat)
50 ml brandy de mere
Bucati: 3
Preparare 
Tarta fina cu mere si crema de migdale
Se decupeaza 3 discuri de aprox 14 cm diametru din aluatul foeitaj. Se inteapa cu furculita peste tot si se dau la frigider pana pregatiti restul.
Crema: se freaca cu mixerul untul cu zaharul pudra (daca folositi zahar pudra vanilat, nu mai adaugati pastaie de vanilie) si miezul de la vanilie pana devine cremos (cca 3 minute). Se adauga in fir subtire oul batut, mixand continuu pana se incorporeaza. Se adauga brandy si apoi migdalele macinate si se mixeaza pana se incorporeaza. La final se incorporeza faina. Va rezulta o crema de migdale groasa, care sta pe lingura. 
Merele: Se curata merele de coaja si li se scoate cotorul cu aparatul special. Se taie in doua si se aseaza cu taietura in jos pe masa de lucru. Se feliaza merele.
Intr-o tigaie se topeste untul cu zaharul si se adauga feliile de mere. Se soteaza, amestecand des pana merele sunt moi (intre 5 si 10 minute). Daca doriti sa le caramelizati le puteti lasa mai mult, pan incep sa se inchida la culoare. Se adauga brandy-ul si se fierbe la foc mic, pana sosul din tigaie arata ca un sirop (nu dureaza mult, cam 1-2 minute). Se scot merele pe o farfurie, lasand in tigaie sosul.
Incingeti cuptorul la 190C si lasati si tava in cuptor, sa fie fierbinte cand asezati tartele. Am observat ca daca pun tartele in tava fierbinte zona de sub umplutura se coace mai bine. 
Se aseaza fiecare bucata de aluat pe hartie de copt. Se ruleaza marginea fiecarui disc de aluat spre interior si se preseaza de jur imprejur cu dintii unei furculite.
In mijloc se pune cate 1/3 din crema de migdale. Daca doriti, puteti pune crema intr-un spritz de patiserie, astfel veti portiona crema mai usor si egal. Incepeti din centru si faceti cercuri concentrice pana ajungeti la margine.
Asezati felii de mere deasupra (in evantai sau circular) suprapunandu-le un pic. Cu ajutorul hartiei de dedesubt mutati tartele pe tava fierbinte.
Coaceti tartele cam 20-25 minute, pana marginea e umflata si rumena. Scoateti tartele din cuptor si le ungeti cu sosul din tigaie (pe care il reincalziti daca e cazul).
Serviti tartele caldute sau la temperatura camerei. Sunt bune cu sos de vanilie sau un glob de inghetata.